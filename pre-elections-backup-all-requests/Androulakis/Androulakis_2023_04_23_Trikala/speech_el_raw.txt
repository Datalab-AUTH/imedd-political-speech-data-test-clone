Φίλες και φίλοι. Σήμερα το μήνυμα εδώ από τα Τρίκαλα. Είναι ηχηρό και ξεκάθαρο. Όσο χτυπούν με παρακρατικές μεθόδους τη δημοκρατική παράταξη, τόσο θα δυναμώνει, τόσο θα θεριεύει σε κάθε γωνιά της Ελλάδας. Καταρχάς θέλω να ευχηθώ χρόνια πολλά, διότι έχουμε πολλούς εορτάζοντες. 

Και θέλω να πω ότι αυτές τις δύσκολες μέρες που ξεκίνησε αυτή η προεκλογική εκστρατεία. Κάποιοι προσπαθούν ξανά να θέσουν ψεύτικα διλήμματα. Ποιο όμως είναι το πραγματικό δίλημμα των εκλογών; Είναι οι εγωισμοί. Του κυρίου Τσίπρα και του κυρίου Μητσοτάκη. Που δεν μπορούν να αξιολογήσουν ότι αυτά που έκαναν τα τελευταία οκτώμισι χρόνια έχουν οδηγήσει την Ελλάδα να συνεχίζει το γαϊτανάκι των χαμένων ευκαιριών. Την τοξικότητα, το διχασμό. Ποιο είναι λοιπόν το πραγματικό δίλημμα; Το πραγματικό δίλημμα είναι ή οικοδομούμε ως έθνος ως λαός, ένα κράτος που εγγυάται το δημόσιο συμφέρον και την ασφάλεια; Ή συνεχίζουμε το παιχνίδι που οι εκάστοτε κυβερνώντες θα έχουν το κράτος λάφυρο στα χέρια τους με μόνο στόχο το ρουσφέτι και την ενίσχυση της εξουσίας τους. Εμείς λοιπόν, μπαίνουμε εμπόδιο. Σε αυτά που χρεοκόπησαν την Ελλάδα. Στις νοοτροπίες που οδηγούν τη νέα γενιά στο εξωτερικό. Τις πρακτικές που κάνουν τους πολίτες να απογοητεύονται. Τώρα όμως ο λαός δεν μπορεί να πει ότι δεν ήξερε όπως το 2014. Τώρα ξέρουμε πάρα πολύ καλά και τι ήταν ο κύριος Τσίπρας με τον κύριο Καμμένο, αλλά και τι ήταν ο κύριος Μητσοτάκης; Έχουν δοκιμαστεί. Σήμερα λοιπόν, ο κύριος Μητσοτάκης νομίζει ότι μπορεί να κρύψει την επιτελική του αποτυχία; Τη βαρύτατη προσβολή των θεσμών, τη διεύρυνση των κοινωνικών ανισοτήτων, τη μείωση της αγοραστικής δύναμης των πολιτών και την εργασιακή ανασφάλεια δεν ζητά θετική ψήφο για το έργο του τι κάνει. Πάει σε όλη την Ελλάδα και περιφέρει το σκιάχτρο διακυβέρνησης του κυρίου Τσίπρα και λέει. Ψηφίστε με γιατί θα έρθουν αυτοί. 

Εγώ λέω λοιπόν, από τα Τρίκαλα Ψηφίστε ΠΑΣΟΚ για να μην έρθει κανείς από τους 2. Έχει μάλιστα το θράσος. Και χθες από την πατρίδα μου, την Κρήτη. Να συνεχίσει τα fake news και τη μυθομανία, αποδεικνύοντας την πραγματική του αγωνία. Λέει ότι ετοιμάζω διακυβέρνηση με τον κύριο Βαρουφάκη. Ποιος το λέει αυτό; Ο κύριος Μητσοτάκης. Που μαζί με Τσίπρα, Βαρουφάκη, Σαμαρά και όλους μαζί δίχασαν τον ελληνικό λαό όταν χρεοκόπησε την πατρίδα μας. Ο κύριος Καραμανλής. Ποιοι το λένε αυτό; Αυτοί που δικαιώθηκε ο κύριος Γεωργίου και δεν έβγαλαν μια ανακοίνωση να του ζητήσουν συγγνώμη. Αυτοί που τους ενώνει το κοινό αφήγημα για τη χρεοκοπία της χώρας. Πότε είπε μια κουβέντα ενάντια του κυρίου Καραμανλή ο κύριος Τσίπρας; Ποτέ ίσα ίσα που πριν λίγες μέρες ανακοίνωσε το δεξί του χέρι στα ψηφοδέλτια, τον κύριο Αντώναρο. Πότε είπε μια λέξη κριτικής για τη διακυβέρνηση της χρεοκοπίας; Ο κύριος Μητσοτάκης ποτέ; Έρχονται λοιπόν να ζητήσουν τα ρέστα και να θέσουν ψεύτικα διλήμματα. Αυτή η παράταξη δεν έχει σχέση με την ακροδεξιά του κυρίου Βορίδη του κυρίου Γεωργιάδη, του κυρίου Καρατζαφέρη, που έχει ενεργοποιήσει ο κύριος Μητσοτάκης, ούτε με τον ακραίο λαϊκισμό που έφερε στο προσκήνιο, διχάζοντας ο κύριος Τσίπρας είναι η δημοκρατική παράταξη, είναι το ΠΑΣΟΚ του Ανδρέα Παπανδρέου που σηκώνεται περήφανο ξανά ως πρωταγωνιστής στο προσκήνιο της χώρας μας. 

Φίλες και φίλοι. Ποια τερατογένεση όμως; Υπάρχει χειρότερη τερατογένεση από την έλλειψη σεβασμού του απλού πολίτη. Υπάρχει χειρότερη τερατογένεση από το να εκθέτεις τη χώρα σου διεθνώς. Όπως ο κύριος Τσίπρας στο δημοψήφισμα του 15 έκανε περίγελο τη χώρα μας παγκοσμίως, κάνοντας το όχι ναι, μέσα σε λίγα λεπτά. Έτσι ο κύριος Μητσοτάκης πριν από λίγες ημέρες, όταν ευρωπαϊκοί θεσμοί ήρθαν στην Ελλάδα, να συναντήσουν την κυβέρνηση, τους έκλεισε την πόρτα όπως κάνουν οι χώρες. Τύπου Ουγγαρίας. Αυτοί λοιπόν με τις αποφάσεις τους με τις συμπεριφορές τους, οδηγούν τη χώρα στην τερατογένεση και στο ειδικό εξαιρετικό παράδειγμα. Εμείς αγωνιζόμαστε για μια χώρα και ένα λαό περήφανο, μια ευρωπαϊκή κανονική χώρα με σεβασμό στα ανθρώπινα δικαιώματα, στο κράτος δικαίου και τη δημοκρατία. Δεν αγωνιζόμαστε για τη χώρα της συγκάλυψης των υποκλοπών για τη χώρα, της συγκάλυψης του παιχνιδιού των τηλεοπτικών αδειών. Δεν θα δείτε δίπλα μου κανένα καταδικασμένο από ειδικό δικαστήριο 13-0 που να τον έχουμε στα ψηφοδέλτιά μας, όπως τον κύριο Παππά, δεν θα δείτε στα ψηφοδέλτια της δημοκρατικής παράταξης κανέναν που έχει προσβάλλει τη νοημοσύνη του ελληνικού λαού και το δημόσιο συμφέρον. Αλλά από την άλλη. 

Έχουμε αυτόν που μιλάει για προοδευτική διακυβέρνηση. Προοδευτική διακυβέρνηση κλείνοντας το μάτι στη Χρυσή Αυγή δεν γίνεται. Δεν μπορεί. Από τη μία ο κύριος Μητσοτάκης να αφήνει 3 χρόνια να κάνει προεκλογική εκστρατεία. Η Χρυσή Αυγή από τη φυλακή. Και από την άλλη δήθεν αριστερά, λίγους μήνες πριν, όταν πρέπει να δείξουμε το δρόμο της προστασίας του δημοκρατικού μας πολιτεύματος, να κάνει τον Πόντιο Πιλάτο για να ψαρέψει στα θολά νερά της ακροδεξιάς. 

Τα λέω αυτά για να καταλάβει η κάθε Ελληνίδα και ο κάθε Έλληνας ότι η βασική μας πολιτική διαφορά είναι ότι πάμε και προχωράμε, όχι βάσει του πολιτικού μας συμφέροντος, αλλά βάσει των αρχών και των αξιών ενός δημοκρατικού κινήματος ενός λαού, οι λαογέννητου κινήματος, όπως αυτό που ιδρύθηκε τα καλά χρόνια του 1974 και αν πληγώσαμε τον Ελληνικό Λαό Κάποιοι με τις πρακτικές τους δεν είναι ανάμεσά μας. Δεν θα είναι ξανά ανάμεσά μας και οικοδομούμε μια νέα σχέση εμπιστοσύνης με όλους τους έλληνες πολίτες. Γι’αυτό λοιπόν 21 Μάη ψηφίζοντας ΠΑΣΟΚ βγαίνει μόνο ΠΑΣΟΚ. Ψηφίζοντας ΠΑΣΟΚ στέλνουμε στο παρελθόν αυτά τα 2 συστήματα εξουσίας ψηφίζοντας ΠΑΣΟΚ ψηφίζεις, κράτος δικαίου, ανθεκτική και ανταγωνιστική οικονομία, συνεκτική κοινωνία, δίκαιη ανάπτυξη και ευημερία για όλους τους πολίτες και όχι μόνο για τους αρεστούς τους ισχυρούς. Σήμερα το ΠΑΣΟΚ σε αυτή τη νέα του σελίδα οικοδομεί κάθε μέρα σχέσεις εμπιστοσύνης. Έλεγε ο Μεγάλος Νίκος Καζαντζάκης. Ανύπαρκτο είναι ότι δεν επιθυμήσαμε αρκετά. Εμείς στο ΠΑΣΟΚ επιθυμούμε αρκετά μια ισχυρή και δίκαιη Ελλάδα στην Ευρώπη και στον κόσμο και αυτό το ανύπαρκτο με τον αγώνα μας τις επόμενες 4 εβδομάδες θα το κάνουμε υπαρκτό για όλους τους Έλληνες. Κρατάμε τις καλύτερες μας παραδόσεις το πατριωτικό μας DNA τους ιστορικούς αγώνες για δημοκρατία και κοινωνική δικαιοσύνη και το ανεπανάληπτο έργο των υποδομών και το κράτους δικαίου. Του κοινωνικού κράτους, της υγείας και της παιδείας, του εθνικού συστήματος υγείας που έφτιαξε ο Γιώργος Γεννηματάς και ο Παρασκευάς Αυγερινός της Δημόσιας Παιδείας που τα δικά σας παιδιά και τα εγγόνια σας. Ήταν αυτά που μπορούσαν για πάρα πολλά χρόνια να σπουδάσουν στα ελληνικά πανεπιστήμια, να γίνουν γιατροί δικηγόροι. Το παιδί του αγρότη, του κτηνοτρόφου και να πετύχει περισσότερα στη ζωή του από ό,τι οι προηγούμενες γενιές είμαστε εμείς το κόμμα, το προοδευτικό, το πατριωτικό της ευρωπαϊκής σοσιαλδημοκρατίας. 

Φίλες και φίλοι με ισχυρό ΠΑΣΟΚ στις 21 Μαΐου ανοίγουμε νέα σελίδα για τους νέους και τις νέες γενιές.
 
Για αυτό καλούμε τον ελληνικό λαό. Να πάρει μια επιλογή ευθύνης. Μια απόφαση αλλαγής. Μια απόφαση αλλαγής που είναι ξεκάθαρη επιλογή ανάμεσα στο κράτος της αδιαφάνειας που υπάρχει μόνο για να υπηρετεί τα γαλάζια παιδιά και σε ένα κράτος αξιοκρατίας, διαφάνειας και σεβασμού των θεσμών. 

Λένε ότι δεν έχουμε θέσεις. 15 μέρες τώρα πριν είπα να δεσμευτούμε όλοι οι πολιτικοί αρχηγοί. Ότι αν συμμετέχουμε στην επόμενη κυβέρνηση. Όλοι οι οργανισμοί της χώρας και όλα τα νοσοκομεία θα στελεχωθούν οι διοικήσεις τους με ανοιχτούς διεθνείς διαγωνισμούς και όχι με τα κομματικά τους παιδιά, όπως συμβαίνει τα τελευταία χρόνια. 

Δεν άκουσα να απαντάει ούτε ο κύριος Μητσοτάκης, ούτε ο κύριος Τσίπρας, γιατί αντλούν τη δύναμή τους από το πελατειακό παρακράτος και όχι από την αξιοκρατία και τη διαφάνεια. Φίλες και φίλοι. Ποιο κράτος όμως το κράτος; Που κάποιοι έλεγαν το 2014 στη Θεσσαλία και σε όλη την Ελλάδα μην πληρώνετε τα δάνειά σας. Γιατί ερχόμαστε μαζί με τον Καμμένο μάλιστα για να ‘μαι δίκαιος δεν μας το είπαν με τον Καμμένο. Μετά είχαν το kinder έκπληξη. Και έλεγαν Σεισάχθεια μην πληρώνετε, ερχόμαστε και δεν θα πληρώσετε τίποτα σεισάχθεια στα κόκκινα δάνεια και μετά από ένα χρόνο εξαπατώντας τον ελληνικό λαό ψηφίζει ο κύριος Τσίπρας νόμου και παραδίδει δισεκατομμύρια κόκκινα δάνεια αγροτών, κτηνοτρόφων, συνεταιρισμών, μικρομεσαίων επιχειρήσεων στα κοράκια των funds. Εμείς λοιπόν ως πατριωτικό κίνημα έχουμε μόνο ένα στόχο. Να θέσουμε το σχέδιο αφελληνισμού της ελληνικής οικονομίας στο περιθώριο και να προστατεύσουμε όλους τους Έλληνες για να έχουν μια δεύτερη ευκαιρία αξιοπρέπειας και να μπορούν να ρυθμίσουν με δίκαιο τρόπο τα δάνεια τους. Εμείς δεν λέμε να καούν μαζί με τα ξερά και τα χλωρά άλλο οι στρατηγικοί κακοπληρωτές και άλλο οι άνθρωποι που εκβιάζονται από τα funds, τα οποία πήραν τα δάνεια στο 5, 10, 15% της αξίας. 

Και δεν τους ενδιαφέρει η ανάπτυξη της ελληνικής οικονομίας, αλλά να κερδοσκοπήσουν λίγο περισσότερο. Έχουμε λοιπόν ένα άλλο σχέδιο για αυτό θέλουμε όλες οι διαπραγματεύσεις να γίνουν με κριτήρια διαφάνειας πάνω από το τραπέζι, όπως θα γινόταν και με το τραπεζικό σύστημα και βέβαια τι κράτος οραματιζόμαστε όχι. Πάντως, το κράτος που επιδοτεί τους ολιγάρχες και βγάζουν περισσότερα κέρδη εν διαμέσου της ενεργειακής κρίσης παρά τα προηγούμενα χρόνια από τους φόρους του ελληνικού λαού. 

Αυτοί είναι σήμερα που χαϊδεύουν τον κύριο Μητσοτάκη και που τα μίντια τους δεν είπαν χθες μια κουβέντα για το πόρισμα της τραγωδίας των Τεμπών. Δεν ακούσαμε χθες να πούνε και να ζητήσουν συγγνώμη. Ο κύριος Βορίδης, ο κύριος Γεωργιάδης που έλεγαν ότι δεν είναι παράνομοι, λέει η μετάταξη του συγκεκριμένου υπαλλήλου μα χθες το πόρισμα που έβγαλε όχι η δικαιοσύνη η διορισμένη από τον κύριο Μητσοτάκη Επιτροπή είπε ότι αυτή η μετάταξη ήταν παράνομη. Δεν ακούσαμε κανένα συγνώμη διότι το μόνο που τους ενδιαφέρει. Είναι ένα δείχνουν μια πλαστή πραγματικότητα για να μείνει ο αρεστός τους στο τιμόνι της εξουσίας. 

Είμαστε εδώ για να εμποδίσουμε οποιοδήποτε τέτοιο σενάριο, γιατί ο στόχος της δημοκρατικής παράταξης είναι το συμφέρον των πολλών και όχι των λίγων που υπηρετεί σήμερα η κυβέρνηση της Νέας Δημοκρατίας. Μας ρωτάνε τι θα κάνουμε μετεκλογικά, με ποιον θα πάμε και ποιον θα αφήσουμε. Απαντάμε ξεκάθαρα. Θα πάμε με τον άνεργο με το νέο που ψάχνει προοπτική με τον συμπολίτη μας που δαπανά το 50% του εισοδήματός του για έξοδα στέγασης, με τον μερικώς απασχολούμενο εργαζόμενο των 400 € και 
με τον συνταξιούχο που του έκοψε ο κύριος Τσίπρας το ΕΚΑΣ και δεν μπορεί να βγάλει το μήνα μετά από το δεκαπενθήμερο και για αυτόν τον συνταξιούχο δεσμευόμαστε για ένα νέο ΕΚΑΣ για 350.000 χαμηλοσυνταξιούχους. 

Θα πάμε με αυτόν που πήραν στεγαστικό δάνειο για την κύριά τους κατοικία και τώρα η δόση τους έχει διπλασιαστεί με το μικρομεσαίο επιχειρηματία που η πόρτα της τράπεζας παραμένει κλειστή, την ίδια ώρα που η ενώ η Ευρώπη από το Ταμείο Ανάκαμψης έδωσε 11 δισεκατομμύρια για να στηρίξουμε αυτούς τους ανθρώπους που δεν μπορούν να έχουν ρευστότητα το τραπεζικό σύστημα.
Η νέα δημοκρατία έδωσε το πρώτο 1,1 δισεκατομμύριο με 1,2 επιτόκιο σε 67 ισχυρές επιχειρήσεις. Χωρίς να μην πάρει δραχμή μικρομεσαία επιχείρηση. Για αυτό, λοιπόν, ζητάμε ανακατεύθυνση των δανείων του Ταμείου Ανάκαμψης. 

Θα πάμε με τη γυναίκα, την εργαζόμενη που δεν έχει που να αφήσει το παιδί της το πρωί. Καθώς δεν αρκούν οι θέσεις των παιδικών σταθμών, πώς θα αντιμετωπίσουμε το δημογραφικό θέμα; Εάν δεν στηρίξουμε ένα δίκτυο παιδικών σταθμών και προσχολικής εκπαίδευσης σε όλη την Ελλάδα για να πέσει το κόστος του να μεγαλώνεις τα παιδιά σου είναι προτεραιότητα για τη δημοκρατική παράταξη να αντιμετωπίσουμε το τεράστιο ζήτημα του δημογραφικού. 

Και το ΠΑΣΟΚ. Πώς θα αξιοποιήσει την ψήφο του ελληνικού λαού; Μας Ρωτούν πάλι. Εμείς δεν προδικάζουμε τη βούληση του ελληνικού λαού. Δεν στήνουμε συγκυβερνήσεις στο περιθώριο και στο παρασκήνιο δεν λέμε όπως τον κύριο Μητσοτάκη, ότι πρώτη Κυριακή δεν μετράει και θα κάνουμε και άλλες εκλογές μέχρι να βγει πρωθυπουργός. Εμείς δεν μιλάμε ούτε για την κυβέρνηση των νικητών, ούτε των ηττημένων. 

Δεν έχω ξαναδεί. Πρωθυπουργό. Να φέρνει την απλή αναλογική και μετά να λέει δεν αξιοποιεί την απλή αναλογική. Αν δεν είμαι πρώτο, άρα πώς λειτουργεί απλή αναλογική; Ξέρετε τι δείχνουν όλα αυτά; Τον καιροσκοπισμό τους. Μπροστά στο να μείνει πρωθυπουργός ο Μητσοτάκης και να ξαναγίνει πρωθυπουργός ο Τσίπρας δεν τους ενδιαφέρει ούτε η πρόοδος, ούτε η σταθερότητα. Εμάς λοιπόν, προτεραιότητα είναι από την πρώτη Κυριακή και πρόοδος και σταθερότητα, λύσεις, πρόγραμμα, θέσεις και νέο πολιτικό ήθος. 

Φίλες και φίλοι. Με ένα ισχυρό ΠΑΣΟΚ δεσμεύομαι προσωπικά. Ότι προτεραιότητα στις διαπραγματεύσεις μας θα είναι η δεξαμενή 150.000 θέσεων κοινωνικών κατοικιών, είτε νεόδμητων με τα κονδύλια του Ταμείου Ανάκαμψης, όπως συμβαίνει στην Ισπανία, στην Πορτογαλία, στην Ιταλία, είτε με φορολογικά κίνητρα, είτε κίνητρα ανακατασκευής σε όλους τους δήμους της χώρας. Υπάρχουν εκατοντάδες κλειστά σπίτια την ίδια ώρα. Που τα παιδιά σας φοιτητές στην Αθήνα και τη Θεσσαλονίκη δεν μπορούν να βρουν φτηνό σπίτι, χαμηλό ενοίκιο και αξιοπρεπή στέγαση και πλέον κάνουν τα μηχανογραφικά τους όχι βάσει των φιλοδοξιών τους, αλλά βάσει της τσέπης, του παππού της γιαγιάς και της οικογένειας με 150.000 κοινωνικές κατοικίες, δίνουμε δύναμη στα νέα ζευγάρια στους φοιτητές, ώστε να μπορούν να κάνουν επιλογές αξιοπρέπειας και όχι επιλογές ζητιανιάς. 
Να συνεννοηθούμε για τη δημιουργία ενός πλέγματος που θα προστατεύει τους πολίτες από το ιδιωτικό χρέος. Είπα και στις προηγούμενες ομιλίες μου 120 δόσεις για εφορία και ΕΦΚΑ και όταν βέβαια τηρείς τη ρύθμισή σου να μπορεί να υπάρχει μείωση του τελικού ποσού.

Αντίστοιχη καθολική προστασία της αγροτικής περιουσίας, ώστε να διαφυλάξουμε την παραγωγική δύναμη των αγροτών μας. Αναμόρφωση του πτωχευτικού δικαίου με έμφαση στην εξυγίανση και τη διάσωση των επιχειρήσεων. Καθιέρωση του δικαιώματος προαίρεσης των δανειοληπτών στην αγορά του δανείου τους πριν αυτή μεταβιβαστεί σε funds. 

Προστασία του δανειολήπτη των 80.000 οικογενειών του ελβετικού φράγκου με τον περιορισμό στο 1/3 της ευθύνης τους για την αλλαγή τους, τη συναλλαγματική αλλαγή ισοτιμίας και 2/3 το να βαραίνει το επιτόκιο το τραπεζικό ίδρυμα. Όρια στην κερδοφορία των funds για βιώσιμες ρυθμίσεις προς τους δανειολήπτες, καθώς αγοράζουν τα δάνεια 15 και 20% και τα πωλούν στο 80 και στο 90. Ουσιαστική διαπραγμάτευση με τις τράπεζες και λήψη μέτρων για την απάλειψη και αποτροπή αύξησης των επιτοκίων των δανείων των αδύναμων νοικοκυριών. Και βέβαια μείωση των περιθωρίων κέρδους των τραπεζών για τους συνεπείς δανειολήπτες. Το λέω αυτό γιατί θα πούνε κάποιοι; Μα δεν υπάρχει ηθικός κίνδυνος. Ηθικός κίνδυνος υπάρχει. Για αυτούς που φτωχοποιήθηκαν, αγωνίστηκαν και δεν άντεξαν. Και επειδή θέλουμε να δώσουμε κίνητρα και σε αυτούς που αγωνίστηκαν και άντεξαν για αυτό, λέμε ειδικές ρυθμίσεις και για αυτούς ώστε να είναι όλοι οι Έλληνες σε ένα πλαίσιο δικαιοσύνης οικονομικής δικαιοσύνης και προοπτικής και όχι οι τράπεζες να κερδίζουν δισεκατομμύρια από την τεράστια διαφορά μεταξύ επιτοκίου καταθέσεων και επιτοκίου στεγαστικών δανείων. Όταν τα πρότεινα όλα αυτά πριν ένα χρόνο, οι κύριοι της δεξιάς με έλεγαν λαϊκιστή. Όταν οι τράπεζες θα κάνουν 3 βδομάδες πριν από τις εκλογές, είναι δώρο της κυβέρνησης Μητσοτάκη ως εδώ ο εμπαιγμός των ισχυρών συμφερόντων που προστατεύουν τη νέα δημοκρατία. 

Με το ΠΑΣΟΚ ισχυρό θα έχουμε ισχυρό νέο εθνικό σύστημα υγείας. Η δωρεάν υγεία είναι προτεραιότητα σε μια κοινωνία που πληρώνει τις τρίτες μεγαλύτερες ιδιωτικές δαπάνες στην Ευρώπη. Ναι, αυτή η φτωχοποιημένη χώρα πληρώνει τις τρίτες μεγαλύτερες ιδιωτικές δαπάνες υγείας στην Ευρώπη. Εμείς λέμε ότι η λύση είναι το νέο ΕΣΥ. Η κυβέρνηση δίνει ένα πολύ μικρό ποσοστό του Ταμείου Ανάκαμψης για την δημόσια υγεία. Εμείς λέμε να φτάσουμε στο 8% το λιγότερο όταν άλλα κράτη με ανάλογα προβλήματα δίνουν από 8 ως 10% του Ταμείου Ανάκαμψης για τα συστήματα υγείας τους λέει. Μιλάμε για ισχυρή πρωτοβάθμια φροντίδα υγείας που θα φτάνει σε κάθε περίπτωση σε οποιοδήποτε σπίτι της χώρας, των αδύναμων Ελλήνων απαιτείται άμεση στελέχωση των νοσοκομείων μας με μόνιμο ιατρικό προσωπικό. Καθώς και αύξηση των αποδοχών των υγειονομικών του ΕΣΥ με εναρμόνιση προς εκείνες των υγειονομικών της υπόλοιπης Ευρωπαϊκής Ένωσης. Αν συνεχίσουμε να μην δίνουμε οικονομικά κίνητρα, χιλιάδες γιατροί και υγειονομικοί, όπως και σήμερα, θα φύγουν σε ισχυρές χώρες της Ευρώπης, ενώ σπουδάζουν στα ελληνικά πανεπιστήμια. Θέσπιση κοινωνικών, οικονομικών και επιστημονικών κινήτρων για να σταματήσει η υποστελέχωση στην περιφέρεια ένταξη στα βαρέα και ανθυγιεινά των υγειονομικών του ΕΣΥ και όχι άλλες επιλεκτικές αυξήσεις επιδομάτων. 

Λέμε. Ελάτε να συνεννοηθούμε για άλλο ένα μεγάλο ζήτημα. Αυτό που αφορά την αποτελεσματική. Μετάβαση στην πράσινη οικονομία. Ξέρετε όλοι μιλούν για την πράσινη εποχή. Εμείς μιλήσαμε πρώτοι. Ο Γιώργος Παπανδρέου πρώτη φορά μίλησε. Από τα μέσα της προηγούμενης προπροηγούμενης δεκαετίας για την πράσινη μετάβαση. Θυμάστε τι έλεγε η Νέα Δημοκρατία; Πράσσειν άλογα. Και η Αριστερά έκανε ότι δεν ήξερε το ζήτημα. Και τώρα, αντί να κάνουμε πράσινη μετάβαση με τον κύριο Τσίπρα και τον κύριο Μητσοτάκη, αντί να διώχνουμε τα ορυκτά καύσιμα και να βάζουμε ανανεώσιμες πηγές ενέργειας, ρίχνουμε το λιγνίτη που είναι δικός μας και βάζανε φυσικό αέριο που ανήκει σε τρίτα κράτη, κάνοντας τον ελληνικό λαό να ζει τη χειρότερη ενεργειακή κρίση της Ευρώπης και μετά να έρχονται και να λένε μα σου μειώσαμε το τιμολόγιο. Οι κύριοι της νέας δημοκρατίας. Και από που μείωσε το τιμολόγια από την τσέπη τους από τους δικούς σας φόρους μείωσαν τα τιμολόγια από τη μία τσέπη τα έπαιρναν και τα έβαζαν στην άλλη. Τι προτείνουμε; Εμείς προτείνουμε ένα μεγάλο ποσό του ταμείου ανάκαμψης να πάει στην ενεργειακή αναβάθμιση των δικτύων, ώστε τα επόμενα χρόνια, όπως κάνουν όλα τα κράτη της Ευρώπης, να έχουμε εκατοντάδες ενεργειακές κοινότητες σε δήμους της περιφέρειας σε συνεταιρισμούς, σε αγρότες, κτηνοτρόφους, μεταποιητές, για να γνωρίζουν όλοι ότι τα επόμενα 15 χρόνια θα έχουν σταθερό κόστος παραγωγής και όχι να είναι εκβιαζόμενοι από τις παγκόσμιες αναταράξεις. Το θέλει αυτό η κυβέρνηση; Ο υπουργός του νομού σας. Λίγο πριν τον δεκαπενταύγουστο. Πήρε κάποιες νομοθετικές πρωτοβουλίες. Και παρέδωσε τον εναπομείναντα χώρο ανανεώσιμων πηγών ενέργειας. Μόνο στους ισχυρούς. Αυτό δείχνει ότι η νέα δημοκρατία θέλει η πράσινη μετάβαση να είναι ένα πεδίο ισχυρών επιχειρηματιών της χώρας. Εμείς ζητάμε ενεργειακή δημοκρατία, ενεργειακή δικαιοσύνη. Φωτοβολταϊκά στις στέγες, στα μεγάλα αστικά κέντρα για να μην οδηγηθεί κανένας έλληνας στην ενεργειακή φτώχεια. Και θέλω να πω εδώ από τα Τρίκαλα. Ότι ήδη στην Ευρώπη συζητούν ένα μεγάλο κομμάτι του ETS μετά το 2030 να το πληρώνουν για σπίτια και για αυτοκίνητα. Ποιοι όμως έχουν τα πιο ενεργοβόρα σπίτια και αυτοκίνητα στην Ελλάδα και την Ευρώπη; Μα οι φτωχότεροι Ευρωπαίοι και οι φτωχότεροι Έλληνες, τι θα τους πούμε τότε; Ότι δεν ξέρανε ότι το 2023 απ’ τα Τρίκαλα έλεγα πράσσειν άλογα εδώ και τώρα όλα τα κόμματα να δεσμευτούν για πράσινη μετάβαση και κοινωνική δικαιοσύνη για όλους τους Έλληνες και όχι να κλαίνε πάνω από τα σπασμένα μετά το 2030, όπως έκαναν με τα μνημόνια. Κοιτάμε και μιλάμε με το βλέμμα στο μέλλον. Για αυτό οικοδομούμε τη σχέση εμπιστοσύνης και ειλικρίνειας με όλες τις Ελληνίδες, με όλους τους Έλληνες και ιδιαίτερα τη νέα γενιά. Και αυτό το κόμμα έχει χρέος να μιλήσει για το μέλλον. Κοινωνία που δεν βλέπει το μέλλον και δεν που δεν παίρνει αποφάσεις οι οποίες τη θωρακίζουν και την κάνουν ανθεκτική, είναι ευάλωτη σε όλες τις διεθνείς εξελίξεις. 

Δεν είναι τυχαίο φίλες και φίλοι. Που μετά της Lehman Brothers του 2007 έλεγαν στελέχη του ΠΑΣΟΚ, πάρτε μέτρα στον Καραμανλή, δεν πήρε και φτάσαμε στα μνημόνια. Ερχόμαστε λοιπόν σήμερα το 2023 για να μην κλαίμε το 30 λέμε πάρτε μέτρα όλοι μαζί, ας μάθουμε από τα λάθη όλων και όχι κάποιοι να παραμένουν αμετανόητοι εις βάρος εσάς των παιδιών σας. 

Φίλες και φίλοι. Οι μεγαλύτερες γενιές που θυμούνται τα καλά της δημοκρατικής παράταξης του πατριωτικού κινήματος του Λαϊκού Κινήματος του Ανδρέα Παπανδρέου, έχουν χρέος να μιλήσουν και στις επόμενες γενιές. Ποιος φανταζόταν τότε τα χρυσά χρόνια της μεταπολίτευσης; Ότι θα υπήρχε νεοναζιστικό κόμμα, στην Ελλάδα. Στην πατρίδα που αιματοκύλισε ο Χίτλερ να υπάρχει κόμμα, το οποίο υμνεί το ναζισμό και το νεοναζισμό. Ότι θα υπήρχε κόμμα, αρνητής του Ολοκαυτώματος. Ποιος φανταζόταν; Ότι θα υπήρχαν άνθρωποι. Στα ματωμένα Καλάβρυτα. Στο Δίστομο. Που θα επέλεγαν αυτό το νεοναζιστικό μόρφωμα. Θέλω να θυμηθείτε ποιο κόμμα, από την πρώτη στιγμή δημιουργίας της Χρυσής Αυγής δεν έκανε εκστρατεία εναντίον της σε όλη την Ελλάδα. Δεν μιλήσαμε ποτέ για καλή Χρυσή Αυγή, δεν ψαρέψαμε ποτέ στα νερά της, του νεοναζισμού και της ακροδεξιάς. Και θέλω σήμερα να μας πει ο κύριος Τσίπρας γιατί δεν ψήφισε τον νόμο που εμποδίζει τη συμμετοχή της Χρυσής Αυγής, αλλά να πει και ο κύριος Μητσοτάκης; Γιατί τον νόμο αυτόν; Δεν μας είπε να συνεννοηθούμε για να γίνει από την πρώτη στιγμή καταδίκης των εγκληματιών που δολοφόνησαν τον Παύλο Φύσσα. Γιατί; Διότι τους άφηναν στη φυλακή να κάνουν εκστρατεία και με το άλλο μάτι κοίταζαν τις δημοσκοπήσεις. Όσο φαινόταν ότι δεν μπαίνουν στη Βουλή, έλεγε ο κύριος Μητσοτάκης. Μεγαλύτερο υπόλοιπο κάτω του 3% ευκολότερη αυτοδυναμία μου όταν αντιστράφηκαν τα πράγματα, ήρθε να μας πει να συνεννοηθούμε εμείς από την αρχή μπήκαμε εμπόδιο στο νεοναζισμό, δεν εργαλειοποιήσαμε, δεν μιλήσαμε για καλή Χρυσή Αυγή και αυτό πρέπει να το θυμάται κάθε έλληνας δημοκράτης, κάθε έλληνας φιλελεύθερος. 

Φίλες και φίλοι εδώ από την Θεσσαλία απ την καρδιά του προ της πρωτογενούς παραγωγής της χώρας. Θέλω ιδιαίτερα να αναφερθώ στα προβλήματα που απασχολούν τον έλληνα αγρότη, την Ελληνίδα αγρότισσα. Τα τελευταία χρόνια, οι πολιτικές των τελευταίων κυβερνήσεων έχουν κάνει τους αγρότες να εγκαταλειφθούν στην τύχη τους. Ο αγροτικός πληθυσμός μειώθηκε μέσα σε μία δεκαετία κατά 260.000 άτομα και οι καλλιεργούμενες εκτάσεις. κατά 6,5 εκατομμύρια στρέμματα. Χάθηκαν αγροτικά εισοδήματα 1,3 δισεκατομμύρια ευρώ το κόστος παραγωγής μέσα σε ένα χρόνο από το Γενάρη του ‘22 μέχρι το Γενάρη του ‘23 αυξήθηκε 22,4%. Αυξήσεις στο ρεύμα στο πετρέλαιο τις ζωοτροφές και τα λιπάσματα. Και τι έκανε η κυβέρνηση Νέας Δημοκρατίας για να αντιμετωπίσουμε τις ασφυκτικές αυτές συνθήκες που υπονομεύουν την ανταγωνιστικότητα της αγροτικής παραγωγής; Έδωσε, όπως είπε και ο Γιάννης. Και ακολουθώντας το δρόμο του ΣΥΡΙΖΑ, προσωρινά επιδόματα. Όμως. Το 70% των αγροτών μας έχει οφειλές στα δημόσια ταμεία και στον ΕΦΚΑ και βέβαια στις τράπεζες η απειλή για τις κατασχέσεις της αγροτικής περιουσίας είναι πιο ισχυρή από ποτέ. Η εφαρμογή της νέας ΚΑΠ και των προγραμμάτων της καθυστερεί σημαντικά, με αποτέλεσμα να μην γνωρίζουν οι αγρότες τι θα γίνει με τις αιτήσεις τους και πότε θα επιδοτηθούν οι επενδύσεις τους. Οι χειρισμοί της νέας δημοκρατίας για το νέο πρόβλημα που έχει προκύψει με την έλλειψη ξένων αγροτών γης στερούν πολύτιμα χέρια, με αποτέλεσμα οι καρποί μας να σαπίζουν στα δέντρα τους. 

Φίλες και φίλοι. Εδώ λοιπόν πρέπει να έχουμε δεσμεύσεις. Δεσμεύομαι λοιπόν ότι αν ο λαός μας τιμήσει. Θα κάνουμε ένα νέο συμβόλαιο τιμής με τον αγρότη και την αγρότισσα της πατρίδας μας, γιατί όπως έλεγε, μια παλιά μας διαφήμιση πριν τις εκλογές του ‘93 το αίμα νερό δεν γίνεται. Γνωρίζει καλά ο αγροτικός κόσμος της χώρας, ποιο κόμμα, ήταν αυτό που του έδωσε υπόσταση, δύναμη και αξιοπρέπεια; Άμεση λοιπόν εφαρμογή για τη στήριξη των παραγωγών μας, μείωση του κόστους παραγωγής ειδικά για τα αγροτικά εφόδια, τα καύσιμα μηδενισμό του ειδικού φόρου κατανάλωσης στο αγροτικό πετρέλαιο για όλη τη διάρκεια της κρίσης, με στήριξη των ενεργειακών κοινοτήτων μεταξύ αγροτών και παραγωγή ενέργειας από ανανεώσιμες πηγές, καθολική προστασία της αγροτικής γης από κατασχέσεις, καθιέρωση του ακατάσχετου αφορολόγητου των επιδοτήσεων και αποζημιώσεων, των ενισχύσεων των αγροτών. Επικαιροποίηση του κανονισμού ασφάλισης ΕΛΓΑ με επέκταση της κάλυψης καταστροφών στο ζωικό φυτικό κεφάλαιο που οφείλονται στην κλιματική αλλαγή, κάτι που κάνει το υπουργείο ότι δεν ξέρει. Η όλη διαδικασία για τα προγράμματα της νέας ΚΑΠ να ολοκληρώνεται εντός ενός έτους με συγκεκριμένες ημερομηνίες υποβολής των αιτήσεων αξιολόγησης και πληρωμές, αρκετά με την ταλαιπωρία που δέχεστε από τη γραφειοκρατία. Καταργούμε την πολιτική του επιλαχόντα δικαιούχου μέσα από σωστό προγραμματισμό των πόρων και όχι σε σπατάλες πρόνοια για αξιοπρεπή στέγαση, εκμάθηση γλώσσας των ξένων εργατών γης με προγράμματα που θα τους κάνουν να μείνουν στη χώρα μας, ώστε να μην αντιμετωπίζουμε αυτό που συμβαίνει τον τελευταίο ενάμιση χρόνο και δημιουργεί πρόβλημα τεράστιο στη συγκομιδή και στην παραγωγή. 
Φίλες και φίλοι. Πέρα όμως από αυτά, χρειάζεται ένα μακροπρόθεσμο όραμα για τον πρωτογενή τομέα. Που έχει ως προτεραιότητα την αύξηση των ποσών που διατίθενται από το Ταμείο Ανάκαμψης για τον πράσινο ψηφιακό μετασχηματισμό της παραγωγής και μέσω των βιολογικών καλλιεργειών και εκτροφών. Την ενίσχυση της ανταγωνιστικότητας και εξωστρέφειας των βασικών μας εθνικών προϊόντων. 

Λέω παντού δεν μπορεί ο τουρισμός. Να είναι ένα πεδίο ανάπτυξης που αφορά μόνο τα ξενοδοχεία, δεν κερδίζει όλη η Ελλάδα. Αν γίνουμε ένα απέραντο ξενοδοχείο κερδίζει όλη η Ελλάδα. Αν διασυνδέσουμε τον τουρισμό με τον πρωτογενή τομέα και τη μεταποίηση, ώστε αυτοί που έρχονται τα 20 εκατομμύρια στην πατρίδα μας να γεύονται τα εγχώρια προϊόντα και να τα ζητούν όλους τους υπόλοιπους μήνες από τα σούπερ μάρκετ των πατρίδων τους. Φίλες και φίλοι. Έχουμε χρέος να στηρίξουμε τους συνεταιρισμούς μας, να οργανώσουμε νέα δίκτυα, να εξασφαλίσουμε καλύτερη χρηματοδότηση, προμήθεια εφοδίων, ερευνητικά κέντρα, προώθηση ποιοτικών προϊόντων σε διεθνείς αγορές, δημιουργώντας το brand “Made in Greece”. Πρέπει εκατοντάδες ελληνικά προϊόντα ΠΟΠ και μη να είναι τα επόμενα χρόνια στα ράφια των σουπερμάρκετ όλου του κόσμου. 

Έχουμε στόχο να δώσουμε προοπτική στην παραγωγή μας και βέβαια να δημιουργήσουμε όρους χωροθέτησης σε κάθε περιφέρεια και επιδότηση υποδομών ενός τουλάχιστον αγροτικού πάρκου και δημιουργία ενός αντίστοιχου φορέα εξαγωγών. Γεωργία που βασίζεται στη γνώση, στον εκσυγχρονισμό και στην αλλαγή, δημιουργία γεωργικών σχολών που θα εκπαιδεύουν τους νέους αγρότες στις σύγχρονες ανάγκες παραγωγής και κίνητρα για την απασχόληση των νέων ανθρώπων στην αγροτική παραγωγή, μείωση της φορολογίας και παραχωρήσεις δημόσιας γης και αξιοποίησης στις νέες δραστηριότητες και συλλογικούς παραγωγούς όλα αυτά. Κάνουν τα δικά σας τα παιδιά και τα εγγόνια σας να μείνουν στη Θεσσαλία και να μπορούν όπως εσείς να παράξουν με αξιοπρέπεια Πώς θα αντιμετωπίσουμε το δημογραφικό, αν πέρα από το κοινωνικό κράτος που οραματιζόμαστε, δεν υπάρχουν καλές θέσεις εργασίας σε όλους τους τομείς της οικονομίας και ιδιαίτερα στον πρωτογενή τομέα και τη μεταποίηση. 

Κλείνοντας. Την ομιλία αυτή. Μπαίνουμε στον τελικό δρόμο της μεγάλης μάχης. Της εικοστής πρώτης Απριλίου. Μαϊου. Εμείς, όπως γνωρίζετε πάρα πολύ καλά είμαστε το Κόμμα της Δημοκρατίας. Της συνέπειας και των αγώνων. Που έχει στόχο να αγκαλιάσει τις αγωνίες όλου του ελληνικού λαού. Πώς όμως θα αγκαλιάσεις τις αγωνίες του ελληνικού λαού; Εάν δεν έχεις ένα νέο πολιτικό ήθος; Και τι είναι το νέο πολιτικό ήθος; Να αποδεικνύεις ότι όλες οι συμπεριφορές. Που μας έφεραν στα μνημόνια αποτελούν ένα κακό ζοφερό παρελθόν. Όποιος πολιτικός μιμείται. Κακές πρακτικές του παρελθόντος. Οδηγεί τη χώρα σε νέες περιπέτειες οικονομικές. ή εθνικές. Πήραμε λοιπόν μια απόφαση και έχουμε χρέος καθημερινά με τη δράση μας. Να πιστοποιούμε ότι δεν είμαστε όλοι το ίδιο. Δεν είμαι το ίδιο ούτε με τον κύριο Τσίπρα, ούτε με τον κύριο Μητσοτάκη. Δεν έχουμε σχέσεις. Δεν έχουμε σχέσεις με τη δημιουργία ψηφιακών συμμοριών και ψηφιακού παρακράτους που διχάζει τον ελληνικό λαό και το οποίο δημιούργησαν με τους φόρους μας κατά τα χρόνια διακυβέρνησής τους και ο κύριος Τσίπρας και τώρα ο κύριος Μητσοτάκης. Ξέρετε; Άλλο είναι. Να μιλάς στη γλώσσα της αλήθειας; Κι άλλο είναι να λες όπως ο κύριος Τσίπρας, ότι εμείς είμαστε με το θύμα της κακοποίησης. Και συγχρόνως. 

Χιλιάδες λογαριασμοί που πίνουν νερό στο όνομά σου και στελέχη της, όπως κάποιος εδώ στην Θεσσαλία, να προσπαθούν να απαξιώσουν μια γυναίκα που είχε το θάρρος να καταγγείλει μια κακοποίηση. 

Φοβάμαι λοιπόν. Ότι η Αριστερά στην Ελλάδα μας. Από την αριστερά του χαβιαριού έχει πάει στην αριστερά του μακελειού. Δεν είναι αυτή η πραγματική αριστερά. Η Αριστερά είναι αυτή που σέβεται τα ανθρώπινα δικαιώματα, το κράτος δικαίου και όλα αυτά θα συστήματα του παρακράτους και των ψηφιακών συμμοριών δεν έχουν καμία σχέση μαζί της. Αυτή η αριστερά είναι το ΠΑΣΟΚ και η δημοκρατική παράταξη. 

Ποιος είναι όμως ο φιλελευθερισμός; Στη δημοκρατία. Στα δικαιώματα. Γιατί όλα αυτά που συμβαίνουν τις τελευταίες μέρες μου θυμίζουν αυτά που συνέβησαν πέρσι το καλοκαίρι; Ο Φιλελεύθερος και δικαιωματιστής, κύριος Μητσοτάκης. Όταν ανακάλυψε. Ότι μου είχε στείλει το παρακράτος που το Predator ότι με παρακολουθούσε η ΕΥΠ, στην οποία είναι ο ίδιος ο προεξάρχων. Είπε λέει ένα μισό συγγνώμη. Και την ίδια ώρα. Εκατοντάδες του στελέχη σε όλη την Ελλάδα. Χιλιάδες troll της νέας Δημοκρατίας έλεγαν καλά, του κάναμε για γιατί είναι πράκτορας ξένων δυνάμεων αυτές τις πρακτικές της δεξιάς είχαμε να τις δούμε μισό αιώνα και έχουμε χρέος να τις στείλουμε μαζί με τον Μητσοτάκη στο χρονοντούλαπο της ιστορίας. Είδατε λοιπόν πόσο μοιάζουν; Είδατε λοιπόν πόσο μοιάζουν οι πρακτικές τους; Το παίζουν οι ίδιοι καλοί και το ψηφιακό τους παρακράτος από κάτω αποδομεί την ανθρώπινη αξιοπρέπεια όποτε χρειαστεί για να στηρίξουν τον τυχοδιωκτισμό τους. 

Γι αυτό λοιπόν φίλες και φίλοι σας ζητώ. Να θυμηθείτε τι είναι το ΠΑΣΟΚ; Δεν είναι ένα κόμμα το ΠΑΣΟΚ. Το ΠΑΣΟΚ. Είναι μια κοινωνική ιστορία, ένα κοινωνικό ρεύμα. Που ένωσε κάτω από τον ηγέτη μας Ανδρέα Παπανδρέου τις τεράστιες ανισότητες του μετεμφυλιακού κράτους, τις τεράστιες αδικίες απέναντι στον ελληνικό λαό. Τις διώξεις. Ποιο είναι το χρέος λοιπόν αυτού του κινήματος τώρα το 2023; Είναι να απαντήσει με ειλικρίνεια. Ότι στόχος εμένα; Των υποψηφίων μας, των στελεχών μας. Είναι να συγκρουστούμε με κάθε παθογένεια. Κρατά τον ελληνικό λαό στην υστέρηση της Ευρωπαϊκής Ένωσης. Εκπροσωπούμε ένα περήφανο κίνημα κίνημα δημοκρατίας αρχών και αξιών. Γι αυτό καλώ τις επόμενες 4 εβδομάδες τις επόμενες 30 ημέρες να πάρετε την προσπάθεια του δημοκρατικού αυτού κινήματος στα δικά σας. Τα χέρια δεν περιμένω τίποτα. Απ’ την εγχώρια ολιγαρχία. Περιμένω πολλά από όλες εσάς, από όλους τους Έλληνες, από όλες τις Ελληνίδες που θέλουν ένα καλύτερο μέλλον για αυτούς και τα παιδιά τους. Ελάτε λοιπόν να ενώσουμε τις δυνάμεις μας, να ενώσουμε τις αγωνίες μας, να ενώσουμε τις ελπίδες μας και να κάνουμε το ΠΑΣΟΚ των μεγάλων Δημοκρατικών αγώνων ξανά πρωταγωνιστή. Το μήνυμα είναι καθαρό, ισχυρό ΠΑΣΟΚ σημαίνει νέα νίκη. Νέα αλλαγή νέα ελπίδα, νέα προοπτική απόφαση αλλαγής με τον κύριο Μητσοτάκη και τον κύριο Τσίπα στο χρονοντούλαπο της ιστορίας απόφαση αλλαγής για γενναίες μεταρρυθμίσεις γενναίες αλλαγές που θα φέρουν κοινωνική δικαιοσύνη και εθνική αξιοπρέπεια να είστε καλά και καλό μας αγώνα αυτή εδώ. Η μαζική συγκέντρωση από τη Θεσσαλία δείχνει ότι το ΠΑΣΟΚ είναι ισχυρό και όσο και αν μας χτυπούν θα γίνουμε ακόμα ισχυρότεροι. Άντε λοιπόν μαζί αγώνα αγώνα αγώνα να ‘στε καλά. Οι υποψήφιοι βουλευτές μας από όλη τη Θεσσαλία να έρθουν πάνω. Σηκώστε τις σημαίες του ΠΑΣΟΚ τις ημέρες της κοινωνικής δικαιοσύνης, τις ημέρες της εθνικής αξιοπρέπειας. Όλοι μαζί θα δώσουμε τον αγώνα και όλοι μαζί 21 Μαΐου θα είμαστε νικητές να ‘στε καλά.
