Φίλες και φίλοι. Κάθε μέρα, κάθε ώρα σε κάθε γωνιά της Ελλάδας. Συναντήσεις όπως αυτές αποδεικνύουν μόνο ένα πράγμα. Το ΠΑΣΟΚ στις 21 Μαΐου θα είναι ένα ισχυρό κόμμα, ένα κόμμα πρωταγωνιστής της νέας εποχής. Γι αυτό λοιπόν. Καλώ όλους τους Έλληνες δημοκράτες, προοδευτικούς πολίτες. Να σηκώσουν ψηλά την πράσινη σημαία του ήλιου. Την σημαία της κοινωνικής δικαιοσύνης και της εθνικής αξιοπρέπειας του ιστορικού κινήματος του ιδρυτή μας Ανδρέα Παπανδρέου, ενός κινήματος. Που πρόσφερε πολλά στον ελληνικό λαό. Ενός κινήματος δημοκρατικού, ενός κινήματος μεταρρυθμιστικού. που κατάφερε σήμερα μετά από πολλά χρόνια κρίσης. Εκατομμύρια Έλληνες πολίτες. Να βλέπουν σειρές στην τηλεόραση και να λένε αναπολώντας ΠΑΣΟΚ ωραία χρόνια έχουμε χρέος τα ωραία χρόνια της κοινωνικής δικαιοσύνης, της προοπτικής και της ελπίδας για όλες τις Ελληνίδες και όλους τους Έλληνες να ξαναγίνουν πραγματικότητα. 27 μέρες. Έμειναν από τη στιγμή που οι πολίτες θα προσέρχονται στις κάλπες των εθνικών εκλογών για να πάρουν μια γενναία απόφαση αλλαγής. Να αλλάξουν τους όρους της ζωής τους. Να διεκδικήσουν περισσότερες ευκαιρίες για τη νέα γενιά, να αλλάξουν το κράτος της ευνοιοκρατίας, και των κολλητών της εξουσίας. Το κράτος που οδήγησαν στη χρεοκοπία και δυστυχώς κάποιοι μένουν αμετανόητοι, συνεχίζοντας αυτές τις φαύλες πρακτικές. Το δίλημμα λοιπόν των εκλογών αυτών δεν είναι Τσίπρας ή Μητσοτάκης δεν αφορά; Την πλειοψηφία των Ελλήνων πολιτών στο μέλλον αν σωθούν αυτοί οι 2 πρώην πρωθυπουργοί; Δεν ενδιαφέρει τον λαό να απαντήσει στα προσωπικά τους αδιέξοδα. Ήδη δίνουν τα ρέστα μεταξύ τους, επενδύοντας στην ακραία πόλωση, στα ψευτοδιλήμματα και τα fake news. 

Ο κύριος Μητσοτάκης που υποσχέθηκε ένα αποτελεσματικό επιτελικό κράτος που αποδείχτηκε όμως τροχονόμο ισχυρών οικονομικών συμφερόντων πρωταθλητής στους μετακλητούς υπαλλήλους και πρωταθλητής βεβαίως στις απευθείας αναθέσεις. 

Σήμερα. Δεν λέει κανείς από τη Νέα Δημοκρατία ένα συγγνώμη όταν πριν από ένα μήνα λέγαμε ότι ήταν παράνομη η μετάταξη του σταθμάρχη που οδήγησε στην τραγωδία των Τεμπών και μας έλεγαν. Ότι ήταν απολύτως νόμιμη με τον νόμο της Νέας Δημοκρατίας. Η Επιτροπή που διόρισε ο ίδιος ο κύριος Μητσοτάκης, η τριμελής Επιτροπή είπε ότι ήταν μια παράνομη μετάταξη. Ακόμη. Και σε τέτοια τραγικά γεγονότα. Που θρηνήσαμε 57 νεκρούς. Στην πλειοψηφία τους νέους ανθρώπους, όταν η κεντρική εξουσία έχει τέτοιο πολιτικό ήθος να μη λέει μια σταγόνα αλήθειας. Καταλαβαίνετε τι χρέος έχουμε στις 21 Μαΐου για να κλείσει αυτός ο κύκλος της φαύλης διακυβέρνησης της Νέας Δημοκρατίας; 

Επί των ημερών του σημερινού πρωθυπουργού διευρύνθηκαν οι κοινωνικές ανισότητες, η ακρίβεια στα βασικά είδη διατροφής. Καλπάζουν ακόμη οι τιμές μέσα από αυτό τον δωδεκάμηνη αύξηση του πληθωρισμού. Νέες θέσεις εργασίας οι περισσότερες των 400 €. Αυτή είναι η ανάπτυξη του κυρίου. Μητσοτάκη, η ανάπτυξη των 300 € που κάνει όμως πολλούς νέους ανθρώπους. Τα παιδιά σας και τα εγγόνια σας να μην μπορούν να στεριώσουν στον τόπο μας και να ψάχνουν συνεχώς ευκαιρίες στο εξωτερικό. 

Απέναντι λοιπόν στα πεπραγμένα της Νέας Δημοκρατίας ο κύριος Μητσοτάκης επιστράτευσε από τη μεγάλη του αγωνία μέχρι και τον Καρατζαφέρη για να του μαζέψει μερικούς ψήφους και το σκιάχτρο του κυρίου Τσίπρα, λέγοντας, προσέξτε, έρχεται ο ΣΥΡΙΖΑ, ψηφίστε Νέα Δημοκρατία και απαντάμε από το Αγρίνιο, ψηφίστε ΠΑΣΟΚ για να φύγουν και οι 2. Τις τελευταίες ημέρες εν χορώ τα στελέχη της Νέας Δημοκρατίας αγωνιώντας για τις καρέκλες τους. Τσουβαλιάζουν το ΠΑΣΟΚ παρακαλώ με το κόμμα της δραχμής του Γιάνη Βαρουφάκη. Όσο και αν θέλουν μια διαστρεβλώσουν την σύγχρονη ιστορία της Ελλάδας. Την πραγματικότητα που ζούμε η δημοκρατική παράταξη, το ΠΑΣΟΚ ήταν το μόνο κόμμα, που από την αρχή της κρίσης και της χρεοκοπίας που άφησε πίσω του κύριος Καραμανλής κράτησε στάση ειλικρίνειας, σταθερή θέση και υπερασπίστηκε την Ελλάδα του ευρώ, όταν η Νέα Δημοκρατία, μαζί με τον ΣΥΡΙΖΑ, το Βαρουφάκη και την ακροδεξιά έλεγαν μεγάλα και εύκολα λόγια με ένα νόμο και με ένα άρθρο. Χωρίς λοιπόν αστερίσκους χωρίς αυταπάτες από τα Ζάππεια και τη Θεσσαλονίκη για εμάς, τότε εκείνος ο αγώνας δεν ήτανε απλά για ένα νόμισμα, ήταν για για τη γεωπολιτική θέση της χώρας, γιατί αυτή η γεωπολιτική θέση της χώρας είναι πάνω από όλα η ασφάλεια και η προοπτική. Διότι είμαστε ένα βαθιά πατριωτικό κίνημα που δεν παίζει στις πλάτες του ελληνικού λαού παιχνίδια για τόσο κρίσιμα ζητήματα του μέλλοντος.  Ο κύριος Μητσοτάκης μας κατηγορεί λέγοντας για τερατογενέσεις, επινοώντας σενάρια επιστημονικής φαντασίας. Το ΠΑΣΟΚ, κύριε Μητσοτάκη, μια τερατογένεση γνωρίζει. Αυτή της κάτω πλατείας και της πάνω πλατείας δραχμιστές, νεοναζιστές, αριστερές και γαλάζιες αυταπάτες δοξάζονταν παρέα πάνω στις θυσίες και τους πόνους του ελληνικού λαού. 

Για αυτό λοιπόν, μαθήματα υπευθυνότητας αλλού και υπάρχει βέβαια και το παράδειγμα του κυρίου Γεωργίου. Του ανθρώπου που ΣΥΡΙΖΑ και Νέα Δημοκρατία προσπάθησαν να φορτώσουν τη χρεοκοπία του κυρίου Καραμανλή με τα 15.5% εξωτερικό έλλειμμα. Όταν δικαιώθηκε πριν από μερικές εβδομάδες από το Ευρωπαϊκό Δικαστήριο Ανθρωπίνων Δικαιωμάτων. Είναι τέτοιος ο φιλελευθερισμός του κυρίου Μητσοτάκη και ο Προοδευτισμός του κυρίου Τσίπρα που δεν έβγαλαν μια λέξη ανακοίνωσης για να ζητήσουν συγγνώμη που προσπαθούσαν τη χρεοκοπία της δεξιάς οι δήθεν Αριστεροί και δεξιοί να την χρεώσουν σε έναν και μόνο άνθρωπο. Αυτό δεν είναι ευρωπαϊκή κανονικότητα; 

Φίλες και φίλοι. Από την άλλη πλευρά ο ΣΥΡΙΖΑ. Γνωρίζει μόνο. Μια πρακτική. Το διχασμό και τον λαϊκισμό μαζί με τις μαγικές λύσεις που λίγο βέβαια έλειψαν να καταστρέψουν τη χώρα. Σήμερα ο κύριος Τσίπρας είναι σφιχταγκαλιασμένος με τον εκπρόσωπο της κυβέρνησης Καραμανλή, τον κύριο Αντώναρο. Φοβερά αριστερή και προοδευτική επιλογή. 

Επίσης κλείνει το μάτι. Στην Χρυσή Αυγή, μη ψηφίζοντας να μπούμε εμπόδιο νομοθετικό στο να υπάρχει δυνατότητα στο νεοναζισμό και όχι μόνο στο νεοαζισμό στους δολοφόνους του Παύλου Φύσσα να συμμετέχουν στην επόμενη Βουλή. Τι από όλα αυτά είναι προοδευτικό; 

Μήπως είναι προοδευτικό το να καταδικάζεται με 13-0 από το Ειδικό Δικαστήριο λόγω των τηλεοπτικών αδειών; Ο πιο στενός του συνεργάτης, ο κύριος Παππάς και αντί να είναι σπίτι του να είναι πρώτο τραπέζι πίστα στα ψηφοδέλτια του ΣΥΡΙΖΑ. 
Ποια λοιπόν αξιοπιστία; Και επιτέλους ας σταματήσει ο κύριος Τσίπρας να προσποιείται τον εκπρόσωπο της προοδευτικής διακυβέρνησης. Το μόνο που μπορεί να πετύχει είναι να ‘ναι το σκιάχτρο υπέρ του κυρίου. Μητσοτάκη, αν δεν υπήρχε αυτή η επιλογή, ήδη η Νέα Δημοκρατία θα αποτελούσε παρελθόν από το σκάνδαλο των υποκλοπών. Επίσης, ας θυμηθούμε και το παρελθόν, διότι αυτά δεν είναι πρόσφατα χούγια. Είναι παλιά χούγια όταν είχε την επιλογή δεν συγκυβέρνησε με άλλο, αλλά από την πρώτη νύχτα σφιχτά αγκαλιά με τον κύριο Καμμένο και τους Ανεξάρτητους Έλληνες σήμερα. Λένε ότι εμείς. Θεωρούμε ότι ήταν μια κακή εποχή με τον κύριο Καμμένο, ενώ κάποιοι υποψήφιοι βουλευτές λένε ότι ήταν ευλογία η συγκυβέρνηση με τον κύριο Καμμένο. Τελικά μάλλον ήταν ευλογία, γιατί παρατηρώντας τα ψηφοδέλτια του ΣΥΡΙΖΑ της δήθεν Αριστεράς υπάρχουν δεκάδες υποψήφιοι ορφανά του κυρίου Καμμένου. 

Για αυτό λοιπόν αγαπητές φίλες και φίλοι. Στις 21 Μαϊου ψηφίζουμε ΠΑΣΟΚ και βγαίνει ΠΑΣΟΚ. Ανοίγοντας νέα σελίδα για την πατρίδα, για τους νέους, για όλες τις γενιές, για αυτό καλούμε τον ελληνικό λαό να κάνει επιλογή ευθύνης, επιλογή αλλαγής και να επιλέξει ανάμεσα σε ένα κράτος αδιαφάνειας που υπάρχει μόνο ως λάφυρο για τα γαλάζια παιδιά, ένα κράτος διαφάνειας και σεβασμού των θεσμών και των ανθρωπίνων δικαιωμάτων. Σε ένα κράτος κοινωνικής αδικίας που υλοποιεί πολιτικές για τους λίγους και ισχυρούς και σε ένα κράτος δικαιοσύνης με ισχυρή δημόσια υγεία και παιδεία. 

Αυτή τη δημόσια υγεία που έχτισε ο Γιώργος Γεννηματάς με τον Παρασκευά Αυγερινό και αποδομεί με τη νομοθεσία του ο κύριος Μητσοτάκης. Αυτή την παιδεία που το παιδί του αγρότη και του κτηνοτρόφου τη δεκαετία του ‘80 εδώ από την Αιτωλοακαρνανία σπούδαζε και γινόταν γιατρός μηχανικός, δικηγόρος, παράγοντας πλούτο και κάνοντας την οικογένειά του με αξιοπρέπεια και προοπτική. Αυτή την παιδεία ως μοχλό κοινωνικής δικαιοσύνης και κοινωνικής κινητικότητας προς τα πάνω. Οραματιζόμαστε με ισχυρό δημόσιο χαρακτήρα.  

Έχει λοιπόν να επιλέξει από ένα κράτος που παίρνει αποφάσεις παραχωρώντας σε ξένα funds τα δάνεια και τις περιουσίες του ελληνικού λαού σε ένα κράτος που διασφαλίζει τη δίκαιη ρύθμιση του ιδιωτικού χρέους των νοικοκυριών και των επιχειρήσεων που έχει να επιλέξει μεταξύ ένα κράτος που επιχορηγεί υπερκέρδη στους παραγωγούς ηλεκτρικής ενέργειας και στα ολιγοπώλια και σε ένα κράτος που βάζει κανόνες στις αγορές και δεν αιχμαλωτίζεται από μικρά ή μεγάλα συμφέροντα. Ο κύριος Μητσοτάκης προσπαθεί να φορέσει το κουστούμι της σταθερότητας. Όταν είναι ο βασικός παράγοντας αστάθειας με τις υποκλοπές, την άλωση του κράτους από τα γαλάζια παιδιά, δηλώνοντας ευθαρσώς ότι θα σύρει τη χώρα σε όσες αναμετρήσεις χρειαστούν, αρκεί να είναι ο ίδιος πρωθυπουργός. Εμείς απαντάμε σταθερότητα και πρόοδος από την πρώτη Κυριακή, χωρίς η χώρα να μπει στις περιπέτειες που θέλει να την οδηγήσει ο Τσίπρας με τον Μητσοτάκη. Από την άλλη ο κύριος Τσίπρας λέει κάτι φοβερό. Λέει κάνω λέει την κυβέρνηση μόνο των νικητών. Τι σημαίνει κυβέρνηση μόνο των νικητών; Σημαίνει ότι δεν πιστεύει στην απλή αναλογική που ψήφισε ο ίδιος. Άρα η προτεραιότητα του κυρίου Τσίπρα και ας το καταλάβουν όλοι οι δημοκράτες, προοδευτικοί Έλληνες δεν είναι να φύγει η δεξιά και ο Μητσοτάκης είναι να γίνει ο ίδιος πρωθυπουργός με κάθε κόστος για την πατρίδα. 

Έχουμε άλλες προτεραιότητες, προτεραιότητα του ΠΑΣΟΚ είναι το δημόσιο συμφέρον. Είναι η κοινωνική δικαιοσύνη, είναι η εθνική αξιοπρέπεια και όχι η καρέκλα και οι προσωπικές αγωνίες του κυρίου Τσίπρα. Εμείς λοιπόν, 21 Μαϊου λέμε στους πολίτες. Δώστε μας τη δύναμη για εμάς. Προτεραιότητα είναι να μπορεί να έχει η χώρα ένα πολιτικό σύστημα με ήθος, με συνέπεια λόγων και πράξεων πριν και μετά τις εκλογές για αυτό. Αυτά που λέμε είναι συγκεκριμένα. Δίνουμε τον αγώνα του συγκεκριμένου και του προοδευτικού γιατί κουράστηκαν οι νέοι άνθρωποι, κουράστηκαν οι Έλληνες από τα μεγάλα λόγια, χωρίς αντίκρισμα συνεχώς απογοητεύσεις. Για αυτό λοιπόν, ας δούμε ποιες θα είναι οι προτεραιότητές μας με ένα ισχυρό ΠΑΣΟΚ στις 22 Μαΐου, την επόμενη μέρα των εκλογών. 

Με ένα ισχυρό ΠΑΣΟΚ εγγυώμαι τη δημιουργία δεξαμενής 150.000 κοινωνικών κατοικιών νεόδμητων ή με κονδύλια του Ταμείου Ανάκαμψης Ανακατασκευασμένων με παροχή φορολογικών ελαφρύνσεων στους ιδιοκτήτες τους με σκοπό τη διάθεσή τους με κοινωνικά κριτήρια και φθηνό ενοίκιο σε 150.000 οικογένειες σε όλη την Ελλάδα. Αξιοπρεπή και φθηνή πρόσβαση σε στέγαση τη στιγμή που τα ενοίκια καλπάζουν σε όλη την Ελλάδα. Και γιατί το λέμε αυτό; Γιατί έτσι θα διαμορφωθεί μια δεξαμενή ανταγωνισμού για να πέσουν συνολικά τα ενοίκια που είναι σήμερα που μιλάμε το μεγαλύτερο κομμάτι στο κόστος ζωής για μια φτωχή οικογένεια. Να συνεννοηθούμε για τη δημιουργία ενός πλέγματος που θα αντιμετωπίσει την προστασία της πρώτης κατοικίας και του ιδιωτικού χρέους συνολικά για μας η δεύτερη ευκαιρία αξιοπρέπειας για όλους τους Έλληνες που πάλεψαν με διαφανή τρόπο αγωνίστηκαν αλλά δεν τα κατάφεραν. Είναι προτεραιότητα. Δεν θα αφήσουμε να αφελληνιστεί η ελληνική οικονομία και τα κόκκινα δάνεια των συνεταιρισμών και των επιχειρήσεων να γίνουν πλαίσιο εκβιασμού για να πάνε όλα σε ξένα χέρια. Τι είναι λοιπόν αυτή η προστασία; Καμία πρώτη κατοικία βάσει. Της δυνατότητας κάθε οικογένειας και κοινωνικών κριτηρίων, αντικειμενικών, κοινωνικών και οικονομικών κριτηρίων δεν θα πλειστηριαστεί. Δεν συζητάμε για τους λαϊκισμούς του κυρίου Τσίπρα. Που έλεγε το 2014 πριν τις εκλογές μην πληρώνονται τα δάνεια σας Σεισάχθεια. Και μετά από ένα χρόνο ψήφισε το νόμο που παρέδωσε όλα μάλλον δισεκατομμύρια κόκκινα δάνεια στα funds, με αποτέλεσμα σήμερα να είναι εκβιαζόμενο ένα μεγάλο κομμάτι του ελληνικού λαού. Εμείς λοιπόν απέναντι στο λαϊκισμό απαντάμε με δικαιοσύνη και ορθολογισμό. Για αυτό επαναφέρουμε την προστασία της πρώτης κατοικίας με επικαιροποιημένο νόμο, όπως αυτόν του ΠΑΣΟΚ του 2010. Το νόμο Κατσέλη που θέλει να τον οικειοποιηθεί ο κύριος Τσίπρας βάζοντας κοντά του την Κατσέλη αλλά δεν λέει του ελληνικού λαού ότι δεν τον ψήφισε ποτέ ο ΣΥΡΙΖΑ ήταν απέναντι στο νόμο αυτόν του 2010. Όπως ήταν απέναντι και σε κάθε προσπάθεια να στηρίξουμε την κοινωνία σε μια πολύ δύσκολη φάση της οικονομικής κρίσης. 

Αντίστοιχη προστασία στην αγροτική γη προστασία των δανειοληπτών με ελβετικό φράγκο με τον περιορισμό του κόστους και της ευθύνης στο 1/3 του επιτοκίου και 2/3 βάρος στο τραπεζικό ίδρυμα. Σύμφωνα με τη συναλλαγματική ισοτιμία. Ουσιαστική διαπραγμάτευση με τις τράπεζες και λήψη μέτρων για την απάλειψη και αποτροπή των αυξήσεων των επιτοκίων των δανείων των αδύναμων νοικοκυριών. Μείωση του περιθωρίου κέρδους των τραπεζών για τους συνεπείς δανειολήπτες. Γιατί πρέπει να υπάρχει ένα κίνητρο και για αυτούς να συνεχίσουν να πληρώνουν ομαλά τις δόσεις τους; Η κυβέρνηση επέτρεψε στις τράπεζες επί μήνες τώρα να κερδοσκοπούν εις βάρος του ελληνικού λαού, εκμεταλλευόμενες το μεγάλο χάσμα μεταξύ επιτοκίου καταθέσεων πολύ χαμηλό και πολύ υψηλού, ένα από τα υψηλότερα στην Ευρώπη επιτοκίου δανεισμού. Αυτά όλα. Είπαμε από τότε ότι πρέπει να αντιμετωπιστούν με τη φορολόγηση των υπερκερδών. Ο Μητσοτάκης έλεγε ότι λέω λαϊκισμούς. Όταν όμως οι τράπεζες για να τον κάνουν ένα δώρο που τους προστάτευσε τόσους μήνες κερδοφορίας. Έκαναν μια μικρή ρύθμιση για το επιτόκιο στεγαστικών δανείων. Αυτό έπαψε να είναι λαϊκισμός και έγινε ένα πολύ ωραίο δώρο της Νέας Δημοκρατίας. Ο ελληνικός λαός έχει αξιοπρέπεια και θέλει θεσμικές λύσεις στα κόκκινα δάνεια και όχι προεκλογικά κλεισίματα του ματιού στους αδύναμους. 

Φίλες και φίλοι με το ΠΑΣΟΚ ισχυρό. Την πρώτη Κυριακή. Διαπραγματευόμαστε ένα ισχυρό εθνικό σύστημα υγείας της δημόσιας δωρεάν υγείας, που ήταν ιστορικά η προτεραιότητα της δημοκρατικής παράταξης για όλους τους Έλληνες και ειδικά αυτή την εποχή που οι δαπάνες, οι ιδιωτικές δαπάνες στην υγεία είναι τρίτες σε όλη την Ευρωπαϊκή Ένωση για τους Έλληνες, μετά μόνο τη Βουλγαρία και τη Λιθουανία. Και ενώ έχουμε από τους πιο χαμηλούς μισθούς. Για αυτό λοιπόν δεσμεύομαι ότι θα αξιοποιήσουμε όχι το 2-4% του Ταμείου Ανάκαμψης για το ΕΣΥ, όπως η Νέα Δημοκρατία, αλλά 8-10% των πόρων του Ταμείου Ανάκαμψης. Για να δημιουργήσουμε ένα ισχυρό δίκτυο πρωτοβάθμιων κέντρων υγείας σε όλη την Ελλάδα. Ξέρετε πολύ καλά εδώ στο Αγρίνιο τι συνέβη με το νοσοκομείο σας; Εμείς λοιπόν και μιλώ για την εποχή της πανδημίας. Εμείς λοιπόν απαιτούμε άμεση στελέχωση των νοσοκομείων του ΕΣΥ με μόνιμο ιατρικό προσωπικό, καθώς και αύξηση των αποδοχών των ιατρών του ΕΣΥ με εναρμόνισή τους με εκείνες των γιατρών. Της Ευρωπαϊκής Ένωσης, θέσπιση κοινωνικών, οικονομικών και επιστημονικών κινήτρων για να σταματήσει η υποστελέχωση των νοσοκομείων στην περιφέρεια και βέβαια, για να είμαστε δίκαιοι προς όλα τα ιατροφαρμακευτικά επαγγέλματα και ιδιαίτερα για αυτούς που έδωσαν τον αγώνα της πανδημίας να ενταχθούν επιτέλους στα βαρέα και ανθυγιεινά υγειονομικοί του εθνικού συστήματος υγείας. 

Φίλες και φίλοι. Οικονομία και μικρομεσαίοι. Η κυβέρνηση παρουσιάζει μια πλαστή εικόνα για την ελληνική οικονομία. Πάλι ξεκινήσαμε με συγκεκριμένους αριθμούς και με τη μισή αλήθεια. Στην πράξη τα προβλήματα και ανισότητας κλιμακώνονται. Το ακαθάριστο δημόσιο χρέος έσπασε το φράγμα των 400 δισεκατομμυρίων ευρώ την εποχή του κυρίου Μητσοτάκη. Δεν βλέπω βέβαια όλους αυτούς τους καθηγητάδες που έβγαιναν τα προηγούμενα χρόνια και μιλούσαν δημοσίως για το τεράστιο ζήτημα του χρέους να λένε κάτι πριν τις εκλογές. Για το που έχει οδηγήσει το χρέος η Νέα Δημοκρατία. Το εμπορικό έλλειμμα και αυτό αυξήθηκε. Που είναι αυτοί όλοι που ξέρανε τα πολλά να μας εξηγήσουν πώς γίνεται να πηγαίνει καλά η οικονομία όταν το εμπορικό έλλειμμα κλιμακώνεται και το χρέος πέρασε τα 400 δισ. Η κυβέρνηση διαφημίζει τους υψηλούς ρυθμούς, λέει ανάπτυξης του ΑΕΠ. Άρα της αύξησης του παρανομαστή. Είναι πραγματική ανάπτυξη, είναι υγιής ανάπτυξη. Αυτή η ανάπτυξη οφείλεται καταρχάς στη μεγάλη δημοσιονομική παρέμβαση που έγινε τα χρόνια της πανδημίας και είναι τα περισσότερα φόροι του ελληνικού λαού και βέβαια στην κατανάλωση και εν μέρει στον τουρισμό. 

Για μας. Η πραγματική ποιοτική ανάπτυξη θα είναι όταν δεν έχουμε όραμα η Ελλάδα να γίνει ένα απέραντο ξενοδοχείο, αλλά όταν έχουμε όραμα ο τουρισμός να συνεργαστεί με την αγροδιατροφή, με τη μεταποίηση και αυτά τα κέρδη που έχουν στα νησιά και σε συγκεκριμένα μέρη της Ελλάδας να τα έχουν οι αγρότες και κτηνοτρόφοι σε όλη την Ελλάδα. Αυτό είναι ένα πραγματικό μοντέλο ευρωπαϊκής ανάπτυξης που κερδίζει όλος ο ελληνικός λαός. Επίσης, οι ξένες επενδύσεις επιχειρούν λέει για τις ξένες επενδύσεις. Η πραγματικά παραγωγικές ξένες επενδύσεις είναι μόνο το 14% του συνόλου των επενδύσεων, με τις υπόλοιπες να αφορούν real estate και εξαγωγές από υπάρχουσες ελληνικές επιχειρήσεις. Το ερώτημα λοιπόν για τον κύριο Μητσοτάκη είναι αμείλικτο, Ποιοι ωφελήθηκαν από αυτές τις πολιτικές επιλογές; Σίγουρα δεν είναι τα ελληνικά νοικοκυριά που ήταν το διαθέσιμο εισόδημά τους να μειώνεται λόγω της ακρίβειας. Είναι χαρακτηριστικό ότι το 30% των Ελλήνων απειλούνται σήμερα με φτώχεια και κοινωνικό αποκλεισμό. Σύμφωνα με τα επίσημα στοιχεία της Eurostat, ενώ οι ανισότητες έχουν διευρυνθεί επικίνδυνα. Δεν ωφελήθηκαν λοιπόν ούτε οι μικρές, ούτε οι μεσαίες επιχειρήσεις που μένουν στο περιθώριο των εξελίξεων αποκλείονται από τα ευνοϊκά χαμηλότοκα δάνεια του Ταμείου Ανάκαμψης που διαχειρίζονται ουσιαστικά οι τράπεζες και βλέπουν με τα στοιχεία πριν από 2 μήνες, 67 επιχειρήσεις να έχουν πάρει 1,1 δισεκατομμύριο με επιτόκιο 1,2% όταν έχουν αποκλειστεί χιλιάδες μικρομεσαίες επιχειρήσεις. Για αυτό λοιπόν εμείς θεωρούμε ότι πρέπει το Ταμείο Ανάκαμψης να προσανατολιστεί με κίνητρα σε αυτή την τεράστια μάζα μικρομεσαίων επιχειρήσεων. 

Είναι η ώρα φίλες και φίλοι για μια γενναία και μεγάλη πολιτική αλλαγή στην οικονομία για μια ανθεκτική ανάπτυξη που θα έχει διάρκεια και δεν θα είναι συνεχώς αμφιταλαντευόμενη από τις διεθνείς εξελίξεις. Για αυτό μιλάμε. Για την ενίσχυση των προϊόντων του “Made in Greece” της εγχώριας παραγωγής της ελληνικής παραγωγής. Πρέπει να ενισχύσουμε την εξωστρέφειά μας και τις εξαγωγές. Γι αυτό λοιπόν έχουμε πρώτη προτεραιότητα, παροχή ουσιαστικών κινήτρων για συνεργασίες δικτυυώσεις αλυσίδων αξίας, ώστε να σταματήσουν νέες εξαγορές επιχειρήσεων, να ψαχτούν, να ψάξουμε νέες αγορές και να έχουν βελτιωμένη πρόσβαση σε χρηματοδοτικές πηγές. Αυτές οι επενδύσεις προτείνουμε λοιπόν την τριετή απαλλαγή από τον φόρο πραγματοποιούμενων κερδών των νέων επιχειρηματικών σχημάτων που θα δημιουργούνται από δικτυώσεις και συνεργασίες. Επιπλέον, προτείνουμε ειδικές γραμμές χρηματοδότησης. Από το ΕΣΠΑ για μετεγκατάσταση μικρομεσαίων επιχειρήσεων σε οργανωμένα βιοτεχνικά πάρκα. Ειδικές γραμμές χρηματοδότησης από το Ταμείο Ανάκαμψης για επενδύσεις μικρομεσαίων στην καινοτομία, την ενεργειακή προσαρμογή, τον ψηφιακό μετασχηματισμό και δημιουργία κέντρων ανάπτυξης προϊόντων στις περιφέρειες για παροχή τεχνικής βοήθειας, σχεδιασμού τυποποίησης ανάπτυξης νέων προϊόντων και δικτύων διανομής τους για τα συσσωρευμένα χρέη σε εφορίες και ασφαλιστικά ταμεία προτείνουμε πραγματικές ρυθμίσεις σε 120 δόσεις για όλους με κούρεμα για τους συνεπείς. 

Φίλες και φίλοι, δεν μπορώ να μην αναφερθώ. Εδώ από το Αγρίνιο. Από την Αιτωλοακαρνανία. Στο μεγάλο ζήτημα των αγροτών μας. Αυτή η παράταξη έλεγε κάποτε και έκανε πολλά για τους αγρότες και σε ένα διαφημιστικό μας σποτ αν θυμάστε, λέγαμε ότι το αίμα νερό δεν γίνεται. Το αίμα λοιπόν, νερό δεν γίνεται, διότι έχουμε προτάσεις να στηρίξουμε πραγματικά την αγροτιά μας και να μείνουν εδώ τα νέα παιδιά να παράξουν πλούτο και να αξιοποιήσουν τις περιουσίες της οικογένειάς τους. Γι αυτό λοιπόν, όπως και χθες από τα Τρίκαλα, μιλώ για ένα νέο συμβόλαιο τιμής με τον Έλληνα αγρότη και την Ελληνίδα αγρότισσα. Το ΠΑΣΟΚ θέλει λυτρωτικές λύσεις απέναντι στην κατακόρυφη αύξηση του κόστους παραγωγής και τις επισφάλειες που αντιμετωπίζει ο αγροτικός κόσμος. Απαιτούνται λοιπόν μέτρα άμεσης εφαρμογής για την στήριξη των παραγωγών μας, μείωση του κόστους παραγωγής ειδικά για τα αγροτικά εφόδια και τα καύσιμα με μηδενισμό του ειδικού φόρου κατανάλωσης στο αγροτικό πετρέλαιο για όλη την περίοδο της κρίσης. 

Στήριξη; Στήριξη των ενεργειακών κοινοτήτων μεταξύ αγροτών για παραγωγή ενέργειας από ανανεώσιμες πηγές ενέργειας. Το λέω αυτό. Διότι όλοι μιλούσαν. Εμείς μιλήσαμε πρώτοι για την πράσινη μετάβαση. Αν θυμάστε, τότε η Νέα Δημοκρατία κυρίως, αλλά και ο συνασπισμός. Κάποιοι από τον συνασπισμό τότε λέγανε για τα πράσινα άλογα του Παπανδρέου και τώρα ψάχνουμε να δούμε πώς θα γίνει η δίκαιη πράσινη μετάβαση, ώστε να έχουμε σταθερό κόστος ενέργειας και όχι η χώρα μας να φεύγει από το λιγνίτη και αντί να παράγουνε οι δήμοι μας, οι αγρότες μας, οι συνεταιρισμοί μας, οι κτηνοτρόφοι μας, οι ίδιοι τη δική τους ανανεώσιμη πηγή από από ήλιο από αέρα. Να έχουμε εντάξει και να είναι η χώρα όμηρος του φυσικού αερίου, με αποτέλεσμα να αυξάνουν πάρα πολλοί λογαριασμοί και να πέφτουν οι λογαριασμοί, όχι με πολιτικές επιλογές ανάπτυξης των ανανεώσιμων, αλλά με τους δικούς σας φόρους. Τα παίρναν από τη μία τσέπη και τα βάζανε στην άλλη τσέπη. Αυτή ήταν η πολιτική του κυρίου Μητσοτάκη που έδωσε μεγαλύτερη κερδοφορία στους ηλεκτροπαραγωγούς το χρόνο της ενεργειακής κρίσης. Παρά τα προηγούμενα χρόνια θα μπούμε εμπόδιο σε αυτή την κερδοσκοπία. Για μας η πράσινη μετάβαση θα γίνει με κέντρο τον άνθρωπο. Με ενεργειακή δημοκρατία με σεβασμό στο περιβάλλον και στην παραγωγή. Επίσης, προτείνουμε καθολική προστασία της αγροτικής γης από κατασχέσεις, καθιέρωση του ακατάσχετου και αφορολόγητου, των επιδοτήσεων, των αποζημιώσεων και των ενισχύσεων των αγροτών, επικαιροποίηση του κανονισμού ασφάλισης ΕΛΓΑ με επέκταση της κάλυψης καταστροφών στο ζωικό φυτικό κεφάλαιο που οφείλονται στην κλιματική αλλαγή. Μάλλον δεν ξέρουν τη λέξη στο Υπουργείο Αγροτικής Ανάπτυξης Κλιματική Αλλαγή, με αποτέλεσμα να μην αποζημιώνουν από αυτά τα φαινόμενα χιλιάδες αγρότες. 

Η όλη διαδικασία για τα προγράμματα της νέας ΚΑΠ πρέπει να ολοκληρώνεται εντός ενός έτους χωρίς γραφειοκρατία, με συγκεκριμένες ημερομηνίες υποβολής αιτήσεων, αξιολόγησης και πληρωμής. Να σταματήσουμε να ταλαιπωρούμε τους αγρότες μας, καταργούμε την πολιτική του επιλαχόντα δικαιούχου μέσα από σωστό προγραμματισμό των πόρων και όχι σε σπατάλη από επιδόματα. 

Φίλες και φίλοι. Κλείνοντας. Θέλω να σας ευχαριστήσω από τα βάθη της καρδιάς μου για τη σημερινή σας παρουσία. Θέλω να γνωρίζετε ότι ο αγώνας που δίνω είναι για να αποδείξω στα παιδιά σας στις νεότερες γενιές ότι δεν είμαστε όλοι το ίδιο. Για αυτό λοιπόν. Οι δεσμεύσεις αυτές. Είναι γραμμένες σε πέτρα, αν όχι γιατί είναι κάποιος κομματικός εγωισμός; Είναι γιατί έχω πειστεί ότι πρέπει να ενώσουμε το λαό μας και όχι να επιτρέπουμε στη δεξιά και τον ΣΥΡΙΖΑ να τον διχάζει με το παραμικρό. Πυρηνικό ατύχημα να γίνει στην Ουκρανία χτυπάω ξύλο, θα τσακώνεται ο Τσίπρας με τον Μητσοτάκη; Έγινε το έργο του ΠΑΣΟΚ. Τότε το 2011 ξεκίνησε στον Έβρο με το φράχτη τσακώνεται ο Τσίπρας με τον Μητσοτάκη, γιατί τσακώνονται το γκρέμισε ο ΣΥΡΙΖΑ όχι, γιατί ο ένας τότε έλεγε της Νέας Δημοκρατίας τα στελέχη ότι το κάνουμε για να προσανατολίσουμε τον κόσμο, τα μνημόνια και οι δε λέγανε ότι κακώς το πληρώνει ο ευρωπαίος φορολογούμενος. Δηλαδή τι θέλει ο ΣΥΡΙΖΑ; Να πληρώνει ο ελληνικός λαός την ασφάλεια των ευρωπαϊκών συνόρων με δισεκατομμύρια εξοπλισμούς που δεν ψηφίσει στη Βουλή να περιφρουρούμε τα σύνορά μας και να μην πληρώνουν και οι Ευρωπαίοι, αφού είναι ευρωπαϊκά σύνορα. 
Τα λέω αυτά γιατί; Εμείς δεν παίζουμε με το λαϊκισμό. Δεν παίζουμε με τα πάθη με τα προβλήματα. 

Αν είχαμε κάνει μια ουσιαστική συζήτηση για το προσφυγικό μεταναστευτικό. Ουσιαστική όμως χωρίς παιχνίδια δεν θα κλαίγανε σήμερα οι αγρότες μας σε όλη την Ελλάδα που δεν έχουν εργάτες γης και σαπίζουν οι καρποί τους στα δέντρα. Θα σεβόμαστε ως κράτος, ευρωπαϊκό τους νόμους και το πλαίσιο που υπάρχει και το σεβασμό στους πρόσφυγες και από την άλλη θα είχαμε μια σοβαρή μεταναστευτική πολιτική για να έχουμε αντιμετωπίσει τα τεράστια ζητήματα της ελληνικής οικονομίας, όπως συμβαίνει στην κτηνοτροφία, στον τουρισμό και στον αγροτικό τομέα. 

Όμως αυτοί έμαθαν τα εύκολα. Λίγα λόγια. Μάλλον πολλά λόγια, εύκολα λόγια, λίγες πράξεις και συνεχώς τοξικές συγκρούσεις. Η νέα αυτή εποχή του ΠΑΣΟΚ είναι εποχή προγραμματική με πολιτικό ήθος, με συνέπεια γιατί για μας πολιτικό ήθος είναι πάνω από όλα να σέβεσαι τον πολίτη, τον άνθρωπο, τη γυναίκα, τη μάνα, τον αγώνα, τον κόπο του ελληνικού λαού και να υπερασπίζεσαι το δίκαιο, την κοινωνική δικαιοσύνη και να αγωνίζεσαι για να αντιμετωπίσεις τις κοινωνικές ανισότητες. Δεν είναι πολιτικό ήθος, κύριε Μητσοτάκη. Οι μυστικές σου υπηρεσίες. Οι στενοί σου συνεργάτες να στήνουν παρακράτος εις βάρος μου και μετά να προσπαθούν να αποδείξουν ότι ο αρχηγός του τρίτου κόμματος είναι υποχείριο ξένων δυνάμεων. Αυτά τα έκανε η δεξιά πριν το 1981. Όπως επίσης. Δεν είναι πολιτικό ήθος. Δεν είναι πολιτικό ήθος. Ένας νέος άνθρωπος, μια νέα γυναίκα, να καταγγέλλει μια κακοποίηση και να λέει ο κύριος Τσίπρας είμαστε με το θύμα και συγχρόνως χιλιάδες στελέχη του και trolls του διαδικτύου που πίνουν νερό στο όνομά του να αποδομούν αυτό το νέο άνθρωπο. 

Τα λέω αυτά φίλες και φίλοι, γιατί είμαστε εδώ με ένα πολύ μεγάλο χρέος, την 21η Μαΐου. Μια Ελλάδα ισχυρή, με ισχυρή δημοκρατία, με ισχυρούς πολίτες, με ελπίδα και προοπτική για όλες τις Ελληνίδες και όλους τους Έλληνες. Εμείς είμαστε η δημοκρατική παράταξη που δίνει αγώνα για τη διάθεση των εξουσιών, για το κράτος δικαίου και τα ανθρώπινα δικαιώματα. Όποιον και αν αφορά αυτό δεν δεν βάζουμε στην ζυγαριά αυτές τις αξίες βάσει της πολιτικής απόχρωσης του προσώπου που πλήττεται ή του μικροκομματικού μας συμφέροντος. Για αυτό μείνανε 28 ημέρες, 28 κρίσιμες ημέρες. Λίγο περισσότερο από 3 εβδομάδες. Δεν ζητώ κάτι περισσότερο από εσάς που είστε σήμερα εδώ, παρά μόνο ένα πάρτε τον αγώνα στα χέρια σας, σε κάθε χωριό, σε κάθε πόλη, σε κάθε χώρο δουλειάς. Να κάνουμε ξανά το ΠΑΣΟΚ τη δύναμη που τα εγγυηθεί, την ελπίδα και την προοπτική για όλους τους Έλληνες. Σηκώστε την πράσινη σημαία, να ανατείλει ο ήλιος του ΠΑΣΟΚ, ο ήλιος της ελπίδας και της προοπτικής, ο ήλιος της κοινωνικής δικαιοσύνης και της εθνικής αξιοπρέπειας. Σήμερα, εδώ από το Αγρίνιο θέλουμε μήνυμα νίκης σε όλη την Ελλάδα γιατί το ΠΑΣΟΚ είναι εδώ ενωμένο δυνατό, καλή δύναμη και καλό μας αγώνα.